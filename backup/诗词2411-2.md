# 20241117

## 行经华阴 
>[唐代]崔颢 

岩晓太华俯咸京，天外三峰削不成。 
武帝祠前云欲散，仙人掌上雨初晴。 
河山北枕秦关险，驿路西连汉畦平。 
借问路旁名利客，何如此处学长生。
（何一作：无）

## 黄鹤楼 
>[唐代] 崔颢 

昔人已乘黄鹤去，此地空余黄鹤楼。 
黄鹤一去不复返，白云千载空悠悠。 
晴川历历汉阳树，芳草萋萋鹦鹉洲。 
日暮乡关何处是？烟波江上使人愁。

## 寻西山隐者不遇 
>[唐代]丘为 

绝顶一茅茨，直上三十里。 
扣关无僮仆，窥室唯案几。 
若非巾柴车，应是钓秋水。 
差池不相见，龟勉空仰止。 
草色新雨中，松声晚窗里。 
及兹契幽绝，自足荡心耳。 
虽无宾主意，颇得清净理。 
兴尽方下山，何必待之子。


# 20211121

## 春泛若耶溪 
>[唐代] 綦毋潜 

幽意无断绝，此去随所偶。 
晚风吹行舟，花路入溪口。 
际夜转西壑，隔山望南斗。 
潭烟飞溶溶，林月低向后。 
生事且弥漫，愿为持竿叟。


## 塞下曲四首 
>[唐代]王昌龄 

蝉鸣空桑林，八月萧关道。 
出塞入塞寒，处处黄芦草。 
从来幽并客，皆共沙尘老。 
不学游侠儿，矜夸紫骝好。 

饮马渡秋水，水寒风似刀。
平沙日未没，黯黯见临洮。 
昔日长城战，咸言意气高。 
黄尘足今古，白骨乱蓬蒿。 

奉诏甘泉宫，总征天下兵。 
朝廷备礼出，郡国豫郊迎。 
纷纷几万人，去者无全生。 
臣愿节宫厩，分以赐边城。 

边头何惨惨，已葬霍将军。 
部曲皆相吊，燕南代北闻。 
功勋多被黜，兵马亦寻分。 
更遣黄龙戍，唯当哭塞云。

## 同从弟南斋玩月忆山阴崔少府 
>[唐代]王昌龄 

高卧南斋时，开帷月初吐。 
清辉澹水木，演漾在窗户。 
冉冉几盈虚，澄澄变今古。
(冉冉 — 作：荏苒) 
美人清江畔，是夜越吟苦。 
千里共如何，微风吹兰杜。
(共 一作: 其)