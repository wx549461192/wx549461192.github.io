# 241101

## 复温兰岩寄韵

> [唐代] 李穆 

一年春景将过半，满目闲愁苦未开。
北海孔融偏好客，长沙贾谊最多才。

云移日影阶前转，风挟潮声枕畔来。
独有可人招不得，酣歌倚树自徘徊。

*******

## 题弟侄书堂 

>[唐代] 杜荀鹤 

何事居穷道不穷，乱时还与静时同。 
家山时在干戈地，弟侄常修礼乐风。 
窗竹影摇书案上，野泉声入砚池中。 
少年辛苦终身事，莫向光阴惰寸功。

***

## 夜上受降城闻笛

>[唐代]李益 

回乐烽前沙似雪，受降城外月如霜。 
（回乐烽一作：回乐峰) 
不知何处吹芦管，一夜征人尽望乡。

***

## 望岳

>[唐代]杜甫 

岱宗夫如何？齐鲁青未了。 
造化钟神秀，阴阳割昏晓。 
荡胸生曾云，决眦入归鸟。(曾 同： 层） 
会当凌绝顶，一览众山小。

***

## 将近酒

>[唐代]李白

君不见黄河之水天上来，奔流到海不复回。 
君不见高堂明镜悲白发，朝如青丝暮成雪。
人生得意须尽欢，莫使金樽空对月。 
天生我材必有用，千金散尽还复来。 
烹羊宰牛且为乐，会须一饮三百杯。 
岑夫子，丹丘生，将进酒，杯莫停。 
与君歌一曲，请君为我倾耳听。 
钟鼓馔玉不足贵，但愿长醉不愿醒。 
古来圣贤皆寂寞，惟有饮者留其名。 
陈王昔时宴平乐，斗酒十千恣欢谑。 
主人何为言少钱，径须沽取对君酌。 
五花马、千金裘，呼儿将出换美酒，与尔同销万古愁。

***

## 送友人 

>[唐代] 薛涛 

水国兼葭夜有霜，月寒山色共苍苍。 
谁言千里自今夕，离梦杳如关塞长。

***

# 241102

## 积雨辋川庄作 

>[唐代]王维 

积雨空林烟火迟，蒸藜炊黍饷东舀。 
漠漠水田飞白鹭，阴阴夏木喏黄鹂。 
山中习静观朝槿，松下清斋折露葵。 
野老与人争席罢，海鸥何事更相疑。

***

## 阁夜 

>[唐代]杜甫 

岁暮阴阳催短景，天涯霜雪霁寒宵。 
五更鼓角声悲壮，三峡星河影动摇。 
野哭千家闻战伐，夷歌数处起渔樵。 
（千家一作：几家) 
卧龙跃马终黄土，人事音书漫寂寥。
 (音书一作：依依)

***

## 登柳州城楼寄漳汀封连四州 

>[唐代]柳宗元 

城上高楼接大荒，海天愁思正茫茫。 
惊风乱飕芙蓉水，密雨斜侵薛荔墙。 
岭树重遮千里目，江流曲似九回肠。 
共来百越文身地，犹自音书滞一乡。

***