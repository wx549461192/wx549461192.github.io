# 241101
## 复温兰岩寄韵

> [唐代] 李穆 

一年春景将过半，满目闲愁苦未开。
北海孔融偏好客，长沙贾谊最多才。

云移日影阶前转，风挟潮声枕畔来。
独有可人招不得，酣歌倚树自徘徊。

***

## 题弟侄书堂 

>[唐代] 杜荀鹤 

何事居穷道不穷，乱时还与静时同。 
家山时在干戈地，弟侄常修礼乐风。 
窗竹影摇书案上，野泉声入砚池中。 
少年辛苦终身事，莫向光阴惰寸功。